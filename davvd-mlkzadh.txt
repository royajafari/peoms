Table of Contents
معرفی گنجور
دربارهٔ داوود ملک‌زاده
داوود ملک‌زاده
این زندگی پیامکی را دریاب
دفتر اول: مانند نوک مدادها می‌شکنم
دفتر دوم: آدم‌نامه
دفتر سوم: تقدیمی‌ها
دفتر چاهارم: رباعیات ترکی
معرفی گنجور
اخبار جدید راجع به پروژهٔ گنجور را در این نشانی مطالعه فرمایید:
https://blog.ganjoor.net
دربارهٔ داوود ملک‌زاده
دفتر اول: مانند نوک مدادها می‌شکنم
آرام و صبور و بی‌صدا می‌شکنم
با یاد تو، من چه بی‌خدا می‌شکنم
کز کرده به گوشه‌ای چه ساده، ارزان
مانند نوک مدادها می‌شکنم
دستور، همیشه، حال را می‌گیرد
و فرصت قیل و قال را می‌گیرد
این قاعده‌ها، ماده‌ها، تبصره‌ها
جبری‌ست که احتمال را می‌گیرد
خواندند همیشه کرکری شاعرکان
گاهی کردند تک‌خوری شاعرکان
یک‌روز شدند مثل فردوسی، لیک ـ
فی‌الجمله شدند عنصری شاعرکان
با هر چه نبود و بود، باید برویم
بی‌دغدغه‌ی وجود، باید برویم
هرچند که تازه اول عاشقی است
دیر آمده‌ایم و زود باید برویم
دیدار نه، نامه نه، تلفن هم نه
از هر طرفی برای او می‌بارد
هر کس که دو هندوانه در کف دارد
باید که به پای لرز آن بنشینید
مردی که همیشه خربزه می‌کارد
گفتم که نمی‌خواهم، اما نشنید
هی دور سرم دور سرم هی چرخید
«باید بکشد عذاب تنهایی را»*
آن شخص که تنهایی‌ی من را دزدید
* مصراع سوم از شفیعی‌ی کدکنی
هی منت و لابه، روز و شب می‌کردیم
تا این‌که تو را سر ِ قرار آوردیم
ما پای سفر نداشتیم از اول
ای عشق! بیا اول خط برگردیم
سرسبزی‌ی باغ از خیارش پیداست
و سفره‌ی شام، از ناهارش پیداست
راه من و تو به سمت ترکستان است
سالی که نکوست، از بهارش پیداست
با این که همیشه سر به راه‌اند همه
یک مشت ستاره گرد ماه‌اند همه
این دیکته هر نقطه پر از ایراد است
ای دوست! بگو که اشتباه‌اند همه
من نثر، تو نظم، ای فدای تن تو
ای من به فدای چاک پیراهن تو
آهنگ بلم‌ران تو می‌رقصاند
با چرخش تو چین همه دامن تو
یک کاسه عسل در شکم خامه کشید
و نام تو را در اول نامه کشید
ما را کارکنان این فلک ساخته‌اند
چشمان تو را خود خدا سرمه کشید
ما بی‌خبر از همیشه‌مان خندیدیم
یعنی که به قوم و خویش‌مان خندیدیم
گفتند: «الف»، و راه را پیمودند
گفتیم: «الف»، به ریش‌مان خندیدیم
هر چند که سر به راه بودیم همه
هی دور به دور خودمان چرخیدیم
دنبال «نخودسیاه» بودیم همه
گفتند به عشق تو هوایی هستند
مانند شکر، داخل چایی هستند
«این جمعه و جمعه‌های دیگر حرف است»
یاران تو با تو تا نیایی هستند
در دست تمام شهر، یک زنبیل است
از غصه‌ی نان، معاشقه تعطیل است
در باغ کتاب، پرفروش است «خزان»
انگار زمانه‌ی الک‌غربیل است
هم راه فرار، بسته و باریک است
هم پنجره‌های کوچه‌ها تاریک است
با این همه شب، دوباره می‌آید روز
گفتند کمی صبر، سحر نزدیک است
این تیر ـ بدون شک ـ کمان می‌خواهد
این تیر کمان همین زمان می‌خواهد
این پنجره، بی‌نور، دل‌اش می‌گیرد
این پنجره ـ قطعن ـ آسمان می‌خواهد
من یار ندارم چه کسی یار مرا
من کوله ندارم چه کسی بار مرا
یک کوه پر از سفر، پر از عشوه و ناز
یک بار تو بردار، تو بردار مرا
دیوانه و بی‌تاب تو بودم امشب
پیشانی‌ی سرد و پای زخمی از تب
از حسرت من کسی خبردار نشد
نوروز دوباره می‌رسد از پس ِ باغ
سبزی به تن و گرفته در دست، چراغ
ماندیم بهار دیگر از راه رسید
دیدیم هزار و سی‌صد و اندی داغ
هی قصه، گلایه، اشک، تکرار، شروع
لب‌خند، نگاه، عشق، انکار، شروع
یک‌عالمه انتظار، یک عالمه راه
دارد همه‌چی تمام، انگار شروع
گفتند به پایان آمد عمر زمان
یک گوشه برو، سوار شو، ورد بخوان
نه زلزله آمد، و نه سیلی، اما
من تا برسم به تو، تمام است جهان
افتاده به دام زنده‌گی، سرگردان
از ماه خودش دور، ولی در گردان
من مترسک همان حوالی هستم
من را به سر ِ مزرعه‌ام برگردان
احساس تماشا، من و تو نوستالوژی
یک عمر تمنا، من و تو، نوستالوژی
این قصه هزار و بی‌نهایت شده است
تا آخر دنیا، من و تو، نوستالوژی
افسرده، تکیده، خسته و دل‌سردیم
انگار که با زمانه، بد تا کردیم
ما اهل زمین نبوده‌ایم از اول
ای عشق! بیا به آسمان برگردیم
یک مانع کاذب است پیراهن تو
تو بی‌منی و من شده‌ام بی‌من تو
یک نقطه، دو نقطه، بی‌نهایت نقطه
باید برسم به نقطه‌چین تن تو
شب، با شبح سیاه می‌آید ماه
با پیرهن و کلاه می‌آید ماه
دی‌روز شبیه هر چه زیبایی بود
امروز شبیه ماه می‌آید ماه
یک روز دویدیم از تنهایی‌مان
تا کوچه‌ رسیدیم از تنهایی‌مان
از خود نگذشتیم و گذشتیم از او
یک عمر کشیدیم از تنهایی‌مان
زنهار که اشتباه از بر نکنی
یا در سر ِ ما قصه‌ی دیگر نکنی
این شهر عجیب ماست‌مالی شده است
حال همه خوب است، تو باور نکنی
دنیا همه هیچ در حضور یک تن
یک تن یعنی دو روح، یک پیراهن
تو تو تو، تو تو تو، تو تو تو، تو
من من من، من من من، من من من، من
بوی خوش اسکناس‌های عیدست
مجنون شده‌ام موی سیاه‌اش بیدست
او شعر سپید روزگار تاریک
ای ماه! نتاب! او خودش خورشیدست
گاهی خوب‌ایم، بیش‌تر بد هستیم
در بازی‌ی عشق «بی‌یقین» رد هستیم
در فتح جزیره‌های سرگردانی
ما دن‌کیشوت بدون درصد هستیم
بی‌حرف و حدیث، راه باید برود
بر دوش لب و نگاه باید برود
با قلقلک ترنج‌ها، لیموها
این برج، درون چاه باید برود
با توبه و استخاره برمی‌گردم
با گوشه‌ی یک اشاره برمی‌گردم
با این‌که نگفتی و نمی‌گویم هیچ
برمی‌گردم، دوباره برمی‌گردم
نه بوی تو را می‌دهد این پیرهن‌ام
نه دل دارم که از شما دل بکنم
نه راه پسی، نه راه پیشی مانده
مانند خری که توی گل مانده من‌ام
با آن‌که پیاده‌ی سوارم بی‌خود
هم قاضی و هم، سر به دارم بی‌خود
من آن شمن‌ام که می‌پرستد خود را
با آن‌که همیشه «خوب و خرم» هستیم
با آن‌که نمی‌خوریم اما مست‌ایم،
ما خط خطا کجا کشیدیم که ما ـ
انگار زدی به سینه‌ی من مشتی
راه‌ام بردی از در ِ تنگ ِ پشتی
لعنت به خودم که کرم قلاب شدم
لعنت به تو که ترانه‌ام را کشتی
دو پنجره یک نگاه، یعنی پایان
اصرار بر این گناه، یعنی پایان
هرچند مقصرم ولی می‌دانم
اقرار به اشتباه، یعنی پایان
آن شاخه‌ی جامانده‌ی ازگیل من‌ام
در تاب و تب افتاده ز تعجیل من‌ام
هر روز شبیه جمعه‌های متروک
داوود ملک‌زاده‌ی تعطیل من‌ام
با این‌که نداشت نقشه‌ای یا جنگی
می‌خوانْد همیشه از سر ِ دل‌تنگی
بدرود! حنای تو ندارد رنگی
ما حلقه‌به‌دست تا خیابان رفتیم
یا حلقه‌به‌دست تا خیابان رفتیم
انگار نمودیم که دنیا ما را
تا حلقه‌به‌دست تا خیابان رفتیم
عمری‌ست پی نان و خدا، در به دریم
یعنی که به راه یک نفر، منتظریم
هی می‌گویند جمعه می‌آید او
او آمده و رفته و ما بی‌خبریم
از شرم ترنج و پیرهن آمده‌ام
از تردی‌ی بوسه‌های زن آمده‌ام
می‌سازم و باز می‌شود نقش بر آب
من توبه به لب، توبه ‌شکن آمده‌ام
یک روز دوباره بی‌خبر خواهد شد
در نیست اگر چه در به در خواهد شد
شیطان که بیاید سر سطر اول
قدیسه‌ی شب چهل‌پدر خواهد شد
راه پیش و پسی ندارم جز تو
پرونده و بررسی ندارم جز تو
من پرنده‌ی همین حوالی هستم
من حوصله‌ی کسی ندارم جز تو
بی‌قصه‌ی اختیار، هستیم همه
یک چرت، نخوابیده و مست‌ایم همه
یک صندلی‌ی بزرگ جبرست جهان
مختار به اجبار، نشستیم همه
انداخت به جان بیشه‌ها زالوها را
بالای سرش نشاند یابوها را
«باید بکشد عذاب تنهایی را»
شیری که گرسنه کرد آهوها را
ما قامت این حادثه را می‌شکنیم
حیثیت این حادثه را می‌شکنیم
هر چند که خرداد پر از حادثه است
ما عادت این حادثه را می‌شکنیم
نو کهنه، شکسته، دست چندم بشود
داخل به خرابه‌های مردم بشود
بد می‌چرخد حال زمین‌ام به خدا
این عید بیاید برود گم بشود
دفتر دوم: آدم‌نامه
یک عده فقط به فکر خواب و آب است
یک عده ـ ندانسته ـ ته مرداب است
ای آن‌که به فکر هدیه در روز زنی؛
ای مرد! بدان که سهم تو جوراب است
در غار خودت نشسته بودی خوش‌حال
حوا در زد: چرک‌نویس غم بود
هرچند همیشه ناله و آخی داشت
در ذهن، حرم‌سرایی و کاخی داشت
یک عمر به سوراخ شده آویزان
جوراب پدر همیشه سوراخی داشت
حوای عزیز! از تو باید پرسید
یک دشنه به دست جدمان داد خدا
آن مادر نقطه‌چین، گرفت از ته چید
زن باش که «زیر» ابتدای کلمه‌ست
سر را که به شانه تکیه زد، خواب‌اش برد
لولو ممه را گرفت و با آب‌اش برد
بی‌چاره پدر ندید هیچ‌ از مادر
در حسرت بوسه، بوی جوراب‌اش برد
از صبح نشسته تا به شب، تنهایی
شب‌های سیاه‌سرفه، تب، تنهایی
دارایی‌ی مرد از تمام دنیا
یک خانه به قد یک وجب تنهایی
افسوس که زود، پای در دام شدی
با یک شب جمعه، زود آرام شدی
یک عمر شدی پیک خرید خانه
گفتند که مردی، پدری، خام شدی
با قصه‌ی آب و گل، مرا کشتی تو
با حقه‌ی عشق و دل مرا کشتی تو
تو نیمه‌ی دیگرم نبودی حوا
یک روز در این دوئل مرا کشتی تو
یک روز تو با عشق ربودی ما را
هم نیمه‌شب و صبح، تو بودی ما را
هر چند که من «مرد»م و «دارم» اما ـ
با این‌که ضعیفه‌ای نمودی ما را
بی‌ماه و ستاره، من تو را می‌خواهم
بی‌هیچ اشاره، من تو را می‌خواهم
شب‌های دراز عاشقی تا خود صبح
با ... پاره، من تو را می‌خواهم
یک‌روز به فرق‌ام قمه‌ای خواهم زد
در زیر زمین همهمه‌ای خواهم زد
اندام تو دیوانه نموده ما را
با یاد تو شب، ......‌ای خواهم زد
بی‌چاره پدر در دم در خوابیده
ما در تشک لطیف‌پر خوابیده
در جمعه‌شبی کل جهان بیدار است
بخت پدر و ... پدر خوابیده
هی شعر و ترانه و پیامک دادیم
گفتیم: «ز هر چه رنگ غم آزادیم»
اما خبری نبود در داخل آن
از هول حلیم، توی دیگ افتادیم
ـ به ابررند آفاق و هم‌‌شهری‌اش محمد خادمی
انگار هوای عاشقی بر کام است
یک دست به زلف و دست دیگر کام است
فعلن غزل و قصیده و نو تعطیل
امروز شب رباعی و خیام است
دفتر سوم: تقدیمی‌ها
ـ برای اکبر اکسیر
مهمان عزیز برده آب و تاب‌ام
آمد، وَ نشست وُ خورد وُ من در خواب‌ام
بر لشگر آجیل، شبیخون زد و رفت
از پسته‌ی لال*، پر شده بشقاب‌ام
* «پسته‌ی لال، سکوت دندان‌شکن است» نام مجموعه‌ی شعری‌ست از اکبر اکسیر
ـ به دکتر شفیعی‌ی کدکنی و «مفلس کیمیا فروش‌»اش
ای «انوری‌»ی عزیز! با مدح و غزل
گاهی شکرآلوده شده جام عسل
این «کدکنی»ی عزیز، هم‌شهری‌ی تو
«منصور! اگر همیشه مستی، خوش باش!»
آن چار کتاب*، دار حلاج خرید
ـ به شهرام پوررستم
و شیشه‌ی دکان خودت را بنویس
ـ به زنده‌یاد دکتر احمدی‌ گیوی
در بحر ادب، برای خود دیوی بود
یا در پی ِ واژه، عوض ِ TV بود
ترکی که «به» فارس‌ها دستور نوشت
دکتر حسن احمدی‌ی گیوی بود
ـ برای زنده‌یاد صمد جامی
تا دست به در زدیم، در آمد و رفت
سرگرم شدیم، هم‌سفر آمد و رفت
گفتند: بمانید کسی می‌آید
ماندیم، دریغ «یک نفر آمد و رفت»* 
ـ به دکتر حسن روحانی
حالا که بهت دادن رأی ِ آری
تدبیر به سر، کلید در دس داری
«طوری بکن ای حسن که وقت رفتن»
دیگر غم نان ندارد او، یا ـ نکند
با از ما بهتران صفاها ـ نکند
او گشته مدیر کل شعر و ـ دیگر
* مصرع آخر از صفربیگی
خالو خالو شبیه هرمزگانی
اما نه شبیه چاقوی زنجانی
گفتند که هر انسان شکل میوه‌ست
انگار تو هم شبیه بادمجانی
* مصرع آخر از صفربیگی
ـ برای جلیل صفربیگی
پیچیده به سمت شعر بن‌بست خودش
رقصیده به پای عشق، با شست خودش
با این همه عشق و شاعری آخر سر
«خسته شده این جلیل از دست خودش»
ـ برای طاهر خیامی
خودکار به جای دسته‌بیل‌ات داری
توجیه برای قال و قیل‌ات داری
ما شانه نداریم برای سرمان
صد شانه برای آن سبیل‌ات داری
ـ برای خلیل جوادی
یک روز نوشت از اردبیل آمده است
موسا شده از بستر نیل آمده است
او چاقوی زنجان به زبان‌اش دارد
در «محکمه‌ی خدا»، خلیل آمده است
ـ به دکتر «و.ض»
امروز تونل فاصله‌ی او شده است
با شاعر استادش هم‌سو شده است
زن دارد و در فکر شمال است هنوز
ـ برای یاسر قنبرلو
در بند دو چشم زید باید باشی
هر لحظه شبیه عید باید باشی
سجده نکنی، و لو سر جاده
در شهر دخو، ‌عبید باید باشی
ـ برای برادرزاده‌ام؛ تداعی
در حسرت تلخ چائی‌ی چشمان‌ات
آوار شده تداعی‌ی چشمان‌ات
جای تو و لب‌خنده‌ی تو بر دیوار ـ
فواره زده رباعی‌ی چشمان‌ات
ـ برای روزهای ناخوش نصف جهان
خشکیده به زنده‌گی دچارش بکنند
از زیبایی بر سر ِ دارش بکنند
ترسیده که باز زنده رودی گردد
یک لحظه اسید را نثارش بکنند
ـ ایضاً له
یک روز تبسم از لب‌ام قیچیدی
نه حرف خدا، نه حجت‌اش را دیدی
انگار که زنده توی گورم کردند
حالا که اسید روی من پاشیدی
دفتر چاهارم: رباعیات ترکی
ئو سِئر کی خدواند بیلَر من یازارام
تاریخده یازار یازیچیلر من یازارام
(برگردان: سِرّ خداوندی را می‌دانم / از حرف‌هایی که تاریخ‌نویسان می‌زنند، می‌زنم / می‌گفتی که رباعی، طعم خوبی ندارد / بیا ببین که چه رباعی‌های نابی می‌نویسم.)
عیسا دا گَلَه شَب‌پَرَه‌لر گؤن گؤرمَز
شیطان‌لار آچان دربچه‌لر ئورتولمَز
دِیدیم کی بَکه سَن گَلَسَن ایش دؤزَه‌له
دؤنیا هامی‌سی گلسَه‌ده دای کار وِئرمز
(برگردان: حتا حضرت عیسا هم بیاید این خفاش‌ها بینا نمی‌شوند / دریچه‌هایی که شیطان باز می‌کند، بسته نمی‌شوند / گفتم شاید تو بیایی و اوضاع رو به راه شود / اما حتا کل دنیا هم بیاید فایده‌ای ندارد.)
بیر گؤن ائشیدرسَن کی گئدیب شب‌پره‌لر
بیر گؤن گؤره‌جَک‌سن آچیلیب پنجره‌لر
بیر گؤن داغیلار کهنه‌باشین، کهنه‌سؤزی
صوبح اولسا داهی محو اولاجاک بو قره‌لر
(برگردان: آن زمان که وقت مردن‌ام هست، اجلی در کار نیست / پس کجا مردی ای اجل من؟ بیا و با چاقو مرا بزن! / مثل کسی که در عروسی بگرید و در عزا بخندند / این اجل بدشانس من، اجل بدشانس من، اجل بدشانس من!)
ئوندا کی گره‌ک ئوله‌م، منیم یوخ اجلیم
توی‌دا آغلیَر، تشت قاباغیندا گولَر
(برگردان: آن زمان که وقت مردن‌ام هست، اجلی در کار نیست / پس کجا مردی ای اجل من؟ بیا و چاقو را در من فرو کن! / مثل کسی که در عروسی بگرید و در عزا بخندند / این اجل بدشانس من، اجل بدشانس من، اجل بدشنانس من!)
دئدی‌لر یارم یارم هامی‌سی
وئردی‌لر آخریندا غم هامی‌سی
داها بئل باغلامارم هئچ کیمه من
قُؤی آچیلسون بوتون عالم هامی‌سی
(برگردان: همه‌گی ادعای یار و همراهی کردند / آخر سر اما باعث غم شدند / دیگر به هیچ‌کس دل نمی‌بندم / بگذار همه‌ی دنیا پی ِ کارشان بروند!) این شعر پیداست که در وزن رباعی نی‌ست، در وزن دوبیتی هم نی‌ست؛ اما در دو بیت سروده شده و جز کارهای ترکی‌ای هست که دوست‌اش دارم و مصرع چاهارش، تاثیر و ضربه‌ی رباعی را دارد و برای مخاطبان ترک‌زبان ملموس و جالب است و حتا می‌تواند حکم ضرب‌المثل پیدا کند.) 
این زندگی پیامکی را دریاب
دفتر اول: مانند نوک مدادها می‌شکنم
دفتر دوم: آدم‌نامه
دفتر سوم: تقدیمی‌ها
دفتر چاهارم: رباعیات ترکی
داوود ملک‌زاده
این زندگی پیامکی را دریاب